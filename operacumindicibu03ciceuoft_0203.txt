LIBER PRIMUS. 197

publicis se removerint, ad otiumque perfugerint. In his et no-
biliffimi philosophi, longeque principes, et quidam homines se-
veri et graves, nec populi, nec principum mores ferre potuerunt ς
vixeruntque nonnulli in agris, delectati re sua familiari. His
idem propositum fuit, quod regibus, ut ne qua re egerent, ne
cui parerent, libertate uterentur; cujus proprium est, s1c vivere,
ut velis.

XXI. Qare, cum hoc commune fit potentiae cupidorum cum
iis, quos dixi, otiofis; alteri se adipisci id posse arbitrantur, fi
opes magnas habeant; alteri, fi contenti sint et suo, et parvo, In
quo neutrorum omnino contemnenda est sententia : sed et facili-
or, et tutior, et minus aliis gravis aut molesta vita est otiosorum ;
fructuosior autem hominum generi, et ad claritatem amplitudi-
nemque aptior eorum, qui se ad rempublicam et ad res magnas
gerendas accommodaverunt. Qapropter et iis forfitan conce-
dendum fit, rempublicam non capessentibus, qui, excellenti
ingenio, doetrinae sese dediderunt 3 et iis, qui, aut valetudinis
imbecillitate, aut aliqua graviore causa impediti, a republica re·-
cefl‘erunt‚ cum ejus administrandae potestatem aliis, laudemque
concederent. Qibus autem talis nulla sit causa, s1 despicere se
dicant ea, quae plerique admirantur, imperia et magistratus, iis
non modo non laudi, verum etiam vitio, dandum puto: quorum
judicium in cO, quod gloriam contemnant et pro nihilo putent,
difficile factu est non probare 3 sed videntur labores et molestias
tum offenfionum, tum repulsarum, quasi quandam ignominiam
timere, et infamiam. Sunt enim, qui in rebus contrariis parum
s1bi constent 5 voluptatem severiflime contemnant, in dolore sint
molliores 5 gloriam negligant, frangantur infamia ς atque ea qui-
dem non satis constanter.

Sed iis, qui habent a natura adjumenta rerum gerendarum,
abjecta omni cunetatione‚ adipiscendi magistratus, et gerenda
respublica est. Nec enim aliter aut regi civitas, aut declarari
animi magnitudo potest. Capessentibus autem rempublicam ni-
hilo minus, quam philosophis, haud scio an magis etiam, ct
magnificentia, et despicienta adhibenda fit rerum humanarum,

