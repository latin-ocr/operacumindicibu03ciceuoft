245 DE DIVINATIONE

ut nihil sit, quod errorem animis perturbationemque afferat. Ex
quo etiam Pythagoricis interdistum putatur, ne faba vescerentur,
quod habet inflationem magnam is cibus, tranquillitati mentis,
quaerentis vera, contrariam.

Cum ergo est somno sevocatus animus a societate, et a con-
tagione corporis, tum meminit praeteritorum, praesentia cernit,
futura praevidet. Jacet enim corpus dormientis, ut mortui ς vi-
get autem, et vivit animus t quod multo magis faciet post mor-
tem, cum omnino corpore excesserit : itaque appropinquante
morte multo est divinior. Nam et idipsum vident, qui sunt mor-
bo gravi et mortifero affecti, instare mortem: itaque his occur-
runt plerumque imagines mortuorum ; tumque vel maxime laudi
student ; eosque qui secus, quam decuit, vixerunt, peccatorum
suorum tum maxime poenitet.

Divinare autem morientes, etiam illo exemplo confirmat Po·-
fidonius, quo affert, Rhodium quendam morientem sex aequales
nominasse, et dixisse, qui primus eorum, qui secundus, qui
deinceps moriturus effet. Sed tribus modis censet Deorum ap-
pulsu homines somniare: uno, quod praevideat animus ipse per
sese, quippe qui Deorum cognatione teneatur ς altero, quod
plenus aer fit immortalium animorum, in quibus tanquam infig—
nitae nota: veritatis appareant; tertio, quod ipfi Dii cum dor-
mientibus colloquantur: idque, ut modo dixi, facilius evenit
appropinquante morte, ut animi futura augurentur. Ex quo et
illud est Calani, de quo ante dixi, et Homerici Hectoris, qui
moriens propinquam Achilli mortem denuntiat.

XXXI. Neque enim illud verbum temere consuetudo appro-
bavisset, si ea res nulla effet omnino ;

Praestzgibat animus, frustra mc irc, cum exirem domo.
Sagire enim, sentire acute est; ex quo sagae anus, quia multa
scire volunt; et sagaces dieti canes. Is igitur, qui ante sagit, quam
oblata res est, dicitur praesagire, id est, futura ante sentire. Inest
igitur in animis praesagitio extrinsecus injecta, atque inclusa di-
vinitus. Ea si exarsit acrius, furor appellatur, cum a corpore
animus abstractus divino instinctu concitatur.

