3²² DE SENECTUTE.

discedam! proficiscar enim non ad eos solum viros, de quibus
ante dixi, sed etiam ad Catonem meum, quo nemo vir melior
natus est, nemo pietate praestantior; cujus a me corpus crema-
tum est3 quod contra decuit ab illo meum. Animus vero, non
me deserens, sed respectans, in ea profesto loca discessit, quo
mihi ipfi cernebat effe veniendum: quem ego meum casum for—
titer ferre visus sum; non quod aequo animo ferrem, sed me ipse
consolabar, existimans, non longinquum inter nos digressum et
discessum fore.

His mihi rebus, Scipio, (id enirn te cum Laelio admirari so-
lere dixisti) levis est senectus, nec solum non molesta, sed etiam
jucunda. Qod fi in hoc erro, quod animos hominum immor-
tales esse credam, libenter erro ς nec mihi hunc errorem, quo
delector, dum vivo, extorqueri volo: fin mortuus (ut quidam
minuti philosophi censent) nihil sentiam 3 non vereor, ne hunc
errorem meum mortui philosophi irrideant. Qod fi non 'sumus
immortales futuri, tamen extingui homini suo tempore optabile
est: nam habet natura, ut aliarum omnium rerum, fic vivendi
modum. Senectus autem peractio aetatis est, tanquam fabulae ς
cujus defatigationem fugere debemus, praesertim adjuncm satie-
tate.

Habui haec, de sene&ute quae dicerem ς ad quarn utinam per-
veniatis, ut ea, quae ex me audistis, re experti probare possitis.

