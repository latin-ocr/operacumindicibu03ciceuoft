LIBER SECUNDUS. 237

constet, a meque ipso saepe disputatum fit, qui unam haberet,
omnes habere virtutes 3 nunc ita sejungam, quafi poffit quisquam,
qui non idem prudens slt, justus esse: alia est illa, cum veritas
ipsa limatur in disputatione, subtilitas, alia, cum ad opinionem
communem omnis accommodatur oratio. Qamobrem, ut vul-
gus, ita nos hoc loco loquimur, ut alios fortes, alios bonos viros,
alios prudentes dicamus. Popularibus enim verbis est agendum,
et usitatis, cum loquamur de opinione populari, idque eodem—
modo fecit Panaetius. Sed ad propositum revertamur.

Erat igitur ex tribus, quae ad gloriam pertinent, hoc tertium,
ut cum admiratione hominum, honore ab iis digni judicare-
mur. Admirantur igitur communiter illi quidem omnia, quae
magna, et praeter opinionem suam animadverterunt; separatim
autem· in fingulis, fi perspiciunt nec opinata quaedam bona.
Itaque eos viros suspiciunt, maximisque efferunt laudibus, in
quibus existimant se excellentes quasdam et fingulares virtutes
perspicere: despiciunt autem eos, et contemnunt, in quibus
nihil virtutis, nihil animi, nihil nervorum putant: non enim
omnes eos contemnunt, de quibus male existimant. Nam quos
improbos, maledicos, fraudulentos putant, et ad faciendam in-
juriam instruetoe, eos contemnunt quidem neutiquam, sed de his·
male existimant. Qamobrem, ut ante dixi, contemnuntur ii,.
qui nec fibi, nec alteri, ut dicitur, in quibus nullus labor, nulla·
industria, nulla cura est.

Admiratione autem afficiuntur ii, qui anteire caeteros vir-
tute putantur, et cum omni carere dedecore, tum vero iis
vitiis, quibus alii non facile possunt obfistere. Nam et volup-
tates, blandiffimae dominae, majores partes animi a virtute de-
torquent ; et, dolorum cum admoventur face8‚ praeter modum
plerique exterrentur: vita, mors, divitiae, paupertas, omnes
homines vehementiffirne permovent. Qae qui in utramque
partem excelso animo magnoque despiciunt, cumque aliqua his
ampla et honesta res objecta est, totos ad se convertit et rapit,
tum quis non admiretur splendorem pulchritudinemque virtutis?

