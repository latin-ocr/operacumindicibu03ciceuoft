50 DE DIVINATIONE

virtutem se ipsa esse contentam. Qibus rebus editis, tres libri
perfecti sunt de Natura Deorum 5 in quibus omnis ejus loci
quaestio continetur. Qae ut plene esset cumulateque perfecta,
de Divinatione ingreffi sumus his libris scribere. Qibus (ut est
in animo) de Fato fi adjunxerimus, erit abunde satisfactum toti
huic quaestioni. Atque his libris annumerandi sunt sex de Re-
publica, quos tunc scripsimus, cum gubernacula reipublicae
tenebamus. Magnus locus, philosophiaeque proprius, a Platone,
Aristotele, Theophrasto, totaque Peripateticorum familia trac-
tatus uberrime. Nam quid ego de Consolatione dicam? quae
mihi quidem ipfi sane aliquantum medetur ς caeteris item mul-
tum illam profuturam puto. Interjectus est etiam nuper liber
is, quem ad nostrum Atticum de Senectute misimus. In pri-
misque, quoniam philosophia vir bonus efficitur, et fortis, Cato
noster in horum librorum numero ponendus est. Cumque
Aristoteles, itemque Theophrastus, excellentes viri cum subti-
litate, tum copia, cum philosophia dicendi etiam praecepta con-
junxerint, nostri quoque Oratorii libri in cundem numerum
referendi videntur. Ita tres erunt de Oratore 3 quartus, Brutus ς
quintus, Orator.

ΙΙ. Adhuc haec erant. Ad reliqua alacri tendebamus animo,
fic parati, ut, nifi quae causa gravior obstitisset, nullum philoso-
phiae locum effe pateremur, qui non Latinis literis* illustratus
pateret. Qod enim munus reipublicae afferre majus meliusve
possumus, quam si docemus atque erudimus juventutem? his
praesertim moribus atque temporibus, quibus ita prolapsa est, ut
omnium opibus refraenanda ac coercenda s1t. Nec vero id effici
posse confido, quod ne postulandum quidem est, ut omnes ado-
lescentes se ad haec studia convertant. Pauci utinam! quo-
rum tamen in republica late patere poterit industria. Equidem
ex his ctiam fructum capio laboris mei, qui jam :etate provecti
in nostris libris acquiescunt, quorum studio legendi, meum
scribendi studium vehementius in dies incitatur: quos quidem
plures, quam rebar, effe cognovi. Magnificum illud etiam, Ro-
manisque hominibus gloriosum, ut Graecis dc philosophia literis

