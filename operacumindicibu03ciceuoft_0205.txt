LIBER PRIMUS. 199

habuerunt exercitus, et fortiores. Mihi quidem neque pueris
nobis, Μ. Scaurus C. Mario, neque, cum versaremur in repub-
lica, QCatulus Cn. Pompeio cedere videbatur. Parvi enim sunt
foris arma, nisi est confilium domi. Nec plus Africanus, fingu-
laris et vir, et imperatorf in exscindenda Numantia reipublicae
profuit, quam eodem tempore P. Nafica privatus, cum Tib.
Gracchum interemit: quanquam haec quidem res non solum ex
domestica est ratione ; attingit etiam bellicam, quoniam vi, ma-
nuque confecta est: sed tamen id ipsum gestum est confilio ur-
bano, fine exercitu.

Illud autem optimum est, in quod invadi solere ab invidis et
improbis audio 5

Cedant arma togae, concedat laurea linguae.

Ut enim alios omittam, nobis rempublicam gubernantibus,
nonne togae arma cessere? neque enim in republica periculum
fuit gravius unquam, nec majus otium. Ita consiliis diligentia-
que nostra celeriter de manibus audacissimorum civium delapsa
arma ipsa ceciderunt. Qae res igitur gesta unquam in bello
tanta? qui triumphus conferendus? Licet enim mihi, Marce
fili, apud te gloriari, ad quem et haereditas hujus gloriae, et
factorum imitatio pertinet. Mihi quidem certe vir abundans bel-
licis laudibus Cn. Pompeiu8‚ multis audientibus, hoc tribuit,
ut diceret, frustra se triumphum tertium deportaturum fuiffe,
nisi meo in rempublicam beneficio, ubi triumpharet, effet ha-
biturus. Sunt ergo domesticae fortitudines non inferiores mili-
taribus; in quibus plus etiam, quam in his, operae studiique po-
nendum est.

XXIII. Omnino illud honestum, quod ex animo excelso mag-
nificoque quaerimus, animi efficitur, non corporis, viribus. Exer-
cendum tamen corpus, et ita afficiendum est, ut obedire confilio
rationique poffit in exequendis negotiis, et in labore tolerando.
Honestum autem id, quod exquirimus, totum est positum in
animi cura et cogitatione ; in quo non minorem utilitatem affe-
runt, qui togati reipublicae praesunt, quam qui bellum gerunt.
Itaque eorum consilio saepe aut non suscepta, aut confecta bella

