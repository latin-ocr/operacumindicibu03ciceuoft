272 DE OFFICIIS

serpentes ς male materiatae, ruinosae 5 sed hoc praeter dominum
nemo sciat. Qaero, fi hoc emptoribus venditor non dixerit,
aedesque vendiderit pluris multo, quam se venditurum putarit,
num id injuste, aut improbe, fecerit ?

Ille vero, inquit Antipater. Qid enirn est aliud erranti viam
non monstrare, (quod Athenis execrationibus publicis sancitum
cst) fi hoc non est, emptorem pati ruere, et per errorem in
maximam fraudem incurrere? Plus etiam est, quam viam non
monstrare: nam est scientem in errorem alterum inducere. Dio-
genes contra 5 Num te emere coegit, qui ne hortatus quidem
cst? Ille, quod non placebat, proscripfit ς tu, quod placebat,
emisti. Qod fi qui proscribunt, villam bonam, beneque aedfi-
catam, non existimantur fefellisse, etiam fi illa nec bona est,
nec :edificata ratione 3 multo minus, qui domum non laudarunt.
Ubi enim judicium emptoris est, ibi fraus venditoris quae potest
effe? Sin autem dietum non omne praestandum est ; quod dic-
tum non est, id praestandum putas ? Qid vero est stultius, quam
venditorem, ejus rei, quam vendat, vitia narrare? quid autem
tam absurdum, quam fi dominijuffu ita praeco praedicet? Domum
pestilentem vendo.

Sic ergo, in quibusdam caufis dubiis, ex altera parte defen-
ditur honestas, ex altera ita de utilitate dicitur, ut id, quod
utile videatur, non modo facere honestum fit; sed etiam, non
facere, turpe. Haec est illa, quae videtur utilium fieri cum ho-
nestis smpe, dissenfio. Qae dijudicanda sunt: non enim, ut quae-
reremus, exposuimus, sed ut explicaremus. Non igitur videtur
nec frumentarius ille Rhodios, nec hic :edium venditor celare
emptores debuisse. Neque enim id est celare, quidquid reticeas ς
sed cum, quod tu scias, id ignorare emolumenti tui causti velis
eos, quorum interfit id scire. Hoc autem celandi genus quale
s1t, et cujus hominis, quis non videt? Certe non aperti, non
simplicis. non ingenui, non justi, non viri boni; versuti potius,
obscuri, astuti, fallacis, malitiosi , callidi, veteratoris, vafri.
1⁷{aec tot, ct alia plura, nonne inutile cst vitiorum subire no-
mina?

